<?xml version='1.0' encoding='utf-8'?>
<document><url>https://www.mpcorpus.org/corpus/sections/fd02fe4f-62ea-4af6-8312-0d3ceb1c1872</url><title /><text><p>BETA</p><p>Disclaimer 
Corpus Texts Search</p><p>Dictionary Manuscripts Resources Glossaries Kosh Bibliography Using Kosh Search</p><p>MPCD NoSketchEngine Bibliographical database Handbooks API Codices Publications</p><p>About Methodology Team Contact</p><p>Login</p><p>AOD-K20 - Andarz ī ōšnar ī dānāg Col-DH-1 - Greater Bundahišn Colophon Col-J2 - Pahlavi Yasna Colophon (J2) Col-K1 - Pahlavi Wīdēwdād Colophons (K1) Col-K20-1 - Mādayān ī yošt ī friyān Colophon (K20) Col-K43a-2 - Dādestān ī mēnōy ī xrad Colophon Col-K5-1 - Pahlavi Yasna Colophon (K5) Col-K5-2 - Pahlavi Yasna Colophon (K5) Col-K7b-1 - Nērangs Colophon (K7b) Col-K7b-2 - Wisperad Colophon (K7b) Col-Pt4-1 - Pahlavi Yasna Colophon (Pt4) Col-TD1-1 - Greater Bundahišn Colophon Col-TD2-1 - Greater Bundahišn Colophon Col-TD2-2 - Rivāyat of Farnbaysrōš Colophon DD-K35 - Dādestān ī dēnīg Part 1 DD-TD4a - Dādestān ī dēnīg Part 1 DMX-K43a - Dādestān ī mēnōy ī xrad DMX-L19 - Dādestān ī mēnōy ī xrad Dk3-B - Dēnkard 3 Dk4-B - Dēnkard 4 Dk5-B - Dēnkard 5 Dk5-test - FOR TEST PURPOSES Dk6-B - Dēnkard 6 Dk7-B - Dēnkard 7 Dk8-B-outdated - Dēnkard 8 Dk9-B - Dēnkard 9 FrW10-K20 - Fragment Westergaard 10 FŌ-K20-outdated - Frahang ī ōīm GA-K20 - Gizistag abāliš GBd-DH - Greater Bundahišn GBd-TD1 - Greater Bundahišn GBd-TD2 - Greater Bundahišn H-HJ - Hērbedestān MHD-MHDC - Hazār dādestān MYF-K20 - Mādayān ī yošt ī friyān N-HJ - Nērangestān NM-K35 - Nāmagīhā ī manuščihr NM-TD4a - Nāmagīhā ī manuščihr NPS-TD2 - Nērang ī pēšag ud sāmān NĀA-K7b - Nērang ī ātaxš abrōxtan NĀP-4050 - Nērang ī āb ud pādyāb Nēr-K43c - Nērang fragments in K43c P-TD2 - Pursišnīhā PHN-K20-outdated - Pahlavi Hadōxt Nask PNN-K7b - Pad nōg-nāwar PV-ed-outdated - Pahlavi Wīdēwdād PVr-K7a - Pahlavi Wisperad PY-Pt4 - Pahlavi Yasna PYextr-K7a - Pahlavi Yasna (extracts) RFS-TD2 - Rivāyat of Farnbaysrōš RThQA-TD2 - Rivāyat of Thirty Questions and Answers RĀF-TD2 - Rivāyat of Ādurfarnbay WZ-K35-outdated - Wizīdagīhā ī zādspram ZPJ̌-TD2 - Zand ī pargard ī ǰuddēwdād ZWY-K20 - Zand ī wahman yasn ZWY-K43a - Zand ī wahman yasn ĀfZ-TD2 - Pahlavi Āfrīn ī zardušt ŠnŠ-K20 - Šāyist nē šāyist</p><p>Sections</p><p>Section Line Chapter Subsection Loading...</p><p>1.0 
pursišnīhā čand dar ī mihrxwaršēd ī ādurmahān az anōšagruwān mānuščihr ǰuwānǰamān kird ud abārīg hudēnān az =iš passox gōwizārēnīd ,</p><p>2.0 
pad nām ud nērōg ayārīh dādār ohrmazd wispān ud yazdān hamāg yazdān ī mēnōyān ud yazdān ī gētīyān ud hamāg dām ud dahišn ī ohrmazd ō dahišn xwēš wāspuhragānīg wuspurrwindēnīd</p><p>3.0 
hudēnān ī ēd pursīdārān az stāyišnīg nērōg ī čihr ud zōr ī ǰawāhir ud daxšag ī xrad ud nišān ī hunar ud kē =z xradxwāyišnīh , ud kirbaguskārišnīhā ud dēnīgwizōyišnīhā pursišn paydāg az mānuščihr ī ǰuwānǰamān āfrīn</p><p>4.0 
passox ēd kū čē =tān purrdōšāramīhā ud wuzurgabardomīhā andar ēd pursišnīg , , , , nāmag ōh āfrīnēnīd čand =itān āfrīnēnīd čiyōn =itān āfrīnēnīd purrpaymānīhā bowandagabzōnpadēxīhā ; ō =z ašmāh hammist ud hampaywandān ǰud , pad xwēš niyābag spurr rasād</p><p>5.0 
ud dagr pattāyād ud ō nēkfrazāmīh paywandīhād ān ī =tān framūd nibištan abar ayāsišn ī ō hamwēnišnīh ud hampursagīh ī man ud mihrbānīh ud dēndōstīh xwad</p><p>6.0 
amāh ī , hammist kē yazdān bandag ud pad kōxšišn ī druz hamspāh pad āstawānīh ī abar weh dēn ī mazdēsn hamēstišn pad ēk ān ī ahlāyīh rāh hamtuxšišn ō gāh ī andar ān ī pāšom axwān hamārzōg pad hāzišn ī ō ān ī pāšom axwān frašegird hamēmēd ham ān =imān X hamwēnišnīh ud hampursagīh čimīg az =iš šud</p><p>7.0 
ud ān =iz ī dēn nigēzēd kū kē abāg ōy ī dānāg ud ahlaw pad hamwēnišnīh ud hampursagīh nazdīk ēg =iš kirbag ī ahy waxšišnīgtar</p><p>8.0 
ud stāyišn ī =tān man rāy wēš az sāmān meh pāyag framūd nibišt ud čim mādayān purrdōstīh nigerišn ī pad hučašmīh u =m pad =iš rāh ī ō spāsdārīh</p><p>9.0 
ān ī =tān pad dānistan ud šnāxtan rāh bē ō enyā ō any kas nē būd framūd nibišt az ašmāh dōšāramīh ud ōrōn hučašmīh bē mādagwarīh ī rāstīh rāy čimīg</p><p>10.0 
nigerišnīhatar ō =z abārīg mēnōymardān pad hunar ī =šān bowandagmenīdārīhātar sazēd nibištan ,</p><p>11.0 
čē abāg =iz škeft kōxšīdārīh ī druz garān wišōbišn ud zūrīh ī ō dēnīgān mad ēstēd pas =iz pad yazdān xwābarīh nūn =iz radān mowbedān ud dastwarān ud dādwarān ud abārīg =iz dēnīgan ud dēnīgbedān ī kustag kustag any =iz hērbedān mēnōymardān ōšmurdmānsr ī dranǰēnīdzand uskārddādestān ī āgāhdēn ī nimūdārčim ī wizīdārkirbag pad čand gyāg hēnd kē pad =iz ōwōn dādestān šnāxtan dānistan rāy awiš X šādag ,</p><p>12.0 
ān ī =tān kāmag abāyistan xwašmenišnīh az ān ī man ud abar būd framūd nibištan ham nišān ī dōstīh hučašmīh</p><p>13.0 
u =t az yazdān ham paymān dōstīh ud hučašmīh xwēš bawēd</p><p>14.0 
ān ī =tān andar wēš dōstīh stāyīdārīh ud frāybūdīhā man rāy pad kišwar dastwarīh , ud ēkīh ī bē dudīgarīh ud tāgīh X , čē ham sāmān framūd nibištan agar ōh =iz ašmāh dōstīh rāy nibišt pas=iz man dušxwār , sahist az ēd ōwōn stāyišn</p><p>15.0 
agar andar ēn zamānag ud šahr X šnāxtag ud āšnāg abar kas agar pad ōy ī dagr wurrōyišnīh dēnpēšōbāy pāzag man xwēš rāy nē ābrōyīg dāram ka ān stāyišn ī sālār =imān ēwāzīg hāzag abar man srawāgīhēd nē =z rāmišnīg , bawam ka =m meh ī az xwēš sālār nāmēnēnd</p><p>16.0 
čē =m stāyišn ān kāmag ī pad xwēš pāyag ud tāyag wimand</p><p>17.0 
u =m ābrōyīg sahēd ud ērīh ī andar xwēš ud abarīg hāwandmehīh abar kehān</p><p>18.0 
ān ī =tān wistāxīhā wistāxgarīhā abar drāz nibišt ī pursišn ēn =iz nimūd kū pāsox pad hangām nibēsam ī =m andar pardazišn bawēd</p><p>19.0 
ān ašmāh pad hučihrpursišnīh wistāxīh čimīgtar abar gugānīgpassoxīh ud spōzazgāhīh kām taftīg čē spōz ayāb abowandagīhāpāyišnīh handāzīhēd</p><p>20.0 
ud az ān ī škeft kōxšišnīh ī druz rāy awištāb wizōyišnīg menišnīh None ud az ān ī awizīrišnīg frēzwānīg X kār kam pardazišnīh ast</p><p>21.0 
, abar pāyišn ī hangām ī pardazišn ī =mān X zamān dād ēstān andar hamāg paydāgēnīd ǰud =iz az hučašmīh ī dōstīhā ud wēšišn ī āgāhīhā ī =tān az ān ī man kampardazišnīh az =iš paydāg</p><p>22.0 
u =m ēn =iz wistāxīh ast kū =tān pursišn dēnīgwurrawišnīhā dēnīgwizīrabāyišnīgīhā nibišt</p><p>23.0 
andar pāyišn čimpaydāgīh ī az dēn was ō nimāyišn ī pad dānāgīh aniyāz nimūdār ēwēnag abarxwāyišnīh abēbīm</p><p>24.0 
ud ham nāmag andar māh tīr pad gōr ōwōn mad ka xwāstārīh ī az šāhīgān pad sesālag ud bahr ī sālag ī hudēnān mustfrāxāyišnīh ī pad =iš awizīrišnīg ud čārakkarīh ī =m čand ādūgīh abar ān must ud sepōzišnīh frēzwānīgtar</p><p>25.0 
ud čār ī abar bōxtārīh ī ud frayādišn ī hāwištān čand wihān ī handāxt ēstād rāy man ō xūbīhā nigerīd ī ham pursišn nē ayāft tā māh šahrewar ī ka ō širāz āmad ham u =m hangām hangām hangām andak ud pardazišn būd u =m ham pursišn nigerīd</p><p>26.0 
ud ka =m hamǰādagīhā nibēsišnīh dīd ēg =im pursišn dar dar ǰudāg ud wizihāgīhātar kirdan čimīgtar sahist</p><p>27.0 
u =m ō dibīr =ēw dād pursišn pad ham paččēn ī =tān framūd nibištan dar dar harw pursišn =ēw pad dar =ēw nibišt ud hangirdēnīd</p><p>28.0 
čand u =m az dēnāgāhīh None u =m pad ōš ayādīh None , ud az pēšēnīgān dastwarīh None ud pad xrad sahišn ast pāsox azēr ī pursišn nibišt kāmam</p><p>29.0 
ka čiyōn pursēd tis andar nēst ī ān rāy ǰuttar ōwōn saham čiyōn nibēsam az ān ī čiyōn ān ī amāh āgāhīhā az ān pēšēnīgān dastwarān kē weh ud dānāgtar ud ox ud rad ud dastwar ī amāh būd hēnd</p><p>30.0 
āgenēn ǰuddādestānīh būd ān man ka =z wizīr ī abar ham dar ēdōn čiyōn =imān dastwarān ī =mān ud dūdag pad mādagwar dāšt nibišt</p><p>31.0 
pas =iz abar gōwišn ī ān dastwar kē any ēwēnag ēč ǰuddādestānīh nēst ud agar ast ī =m sahišn ō šnāyišn ī drust rāy ayāft az mard ī dēnāgāh kē šnāsēd kē āgāhīhā wirāst pad spās dār</p><p>32.0 
ud mādayān ud rāstīh pēšēnīg ud dastwarān gōwišn ān čē pad čim andar pāyišn None ēd čē pad rōšngarīh ī wizīr , nibišt</p><p>33.0 
agar ēdōn ī čim rāy bowandag None ayāb wizīr rāy rōšn nē wēnīhēd , nē pargast az abowandagīh ī dēn wizīr pad rōšnīhānimūdārīh ud druyistčimīh bē az abowandag madārīh ī amāh ō šnāyišn ī ān dēn X nigēzag pargūd az ōšīh ī ān =iz ī =mān xwāst , āgāhīhā padisā awištāftag menišnīh ī az āwām sezdēnīh</p><p>34.0 
ōh =iz nūn ǰud az čihrag dānišn , baxšišnīh ī weh menišn mānsr wizārišnīg ud nigēzišn ī dēn rōšntar nimāyišn ī abar dēnīg , warzišn az dō bun abērtar az =iš paydāgīhēd</p><p>35.0 
ud ēk az mādayān ī nimūdārīh ī āsnxrad dēnpēšōbāy</p><p>36.0 
ud ēk ī mādayāntar nihādan tag ī hufraward pēšēnīg pēšēnīgān ī pēšōbāyān ī meh pōryōtkēšān</p><p>37.0 
az ān čiyōn ān ī awēšān nibēgān ī abar čimnimāyišnīh zofrīh bārīksaxwanīh rāy ō =z bārīkwēnišnān ud dārmagdānišnān nē hušōn pad andak frāz =iz padēxīh ī saxwan , škeft gumān ī kamāgāhdān šāyēd būdan ōwōn abar čim ī ham pursišnīhā agar ast ī =tān , rōšntar ud paydāg ud čimīgtar abāyēd</p><p>38.0 
ud nazdīktar rāh ō rāst wēzišn rōšn nē ǰud ō wizīr ī frazānag pēšōbāy ī dēn</p><p>39.0 
ud man čand =um dānišn ud ādūgīh hamē ka pursēd u =m tuwān pāyēnēnam</p><p>40.0 
ka wehān ǰawāhirān ēwēnag nigerīd wizīrēnīdār wuzurg sūd xwēš xwēšīgān druyistīh ud drōdīh ud ahlāyīh paymōgīh ud druz wišōyēnīdārīh</p><p>41.0 
čē =m ašmāh kām ud kunišn man āgāhēnīd framāyēd u =tān nōg nōg =iz āfrīn ān ī =tān xwad ud andar hamāg pad bun ud sar =iz nibišt ǰud ǰud pad xwēš niyābag ud spurrīg ud šād burzišnīg</p><p>42.0 
frazāmīhād abāg X ud paywastagīhā ī az bun ō frazām ud hāmhāgān =iz</p><p>43.0 
, , burzišnīg paččēn ī pursišn čiyōn pāsox ēd , kū ka =š tis andar nēst ī ān čim rāy ǰuttar saham čiyōn nibēsīhēd</p><p>44.0 
fradom pursēd kū mard ī ahlaw az star ud māh ud xwaršēd , ātaxš ī ohrmazd čē rāy weh dād istēd ud andar dēn meh ud weh guft istēd az dahišn mēnōyīg az =iz ān ī gētīyīg</p><p>45.0 
pāsox ēd kū frāzīh pad xrad ud rāst wizēngarīh X čē dāmān mehīh ud wehīh az hunar bawēd</p><p>46.0 
abar dāmān hunar =ē rāstīh weh abzār ī ud xrad meh ud spās =ē yazad kāmišngarīh mādagwartom</p><p>47.0 
čē harw se āgenēn hamband čē ,</p><p>48.0 
čē rāstīh paydāgīh pad xrad u =š sūd kāmišngarīh ī dādār xrad kāmišngarīh ī ō abāyišn ī dādār</p><p>49.0 
u =š zēn rāstīh ud kām ī dādār ī rawāgīh pad xrad abāg rāstīh</p><p>50.0 
harw se andar dām meh</p><p>51.0 
, u =š mehmānīh pad pahlomīgān</p><p>52.0 
ud mardān ī ašōwān mēnōyīg pad ān ī abēzag frawahr mēnōywaxšīhā ōī druz kōxšāg spōzāg wānāg ud X ānābāg ud ān ī yazdān spāh zōrēnāg mēnōy xwadāyīh ī ohrmazd , ud gētīyīhā pad gētīyī paymōgīh ud hambandīh , ī tan ud gyān</p><p>53.0 
u =šān abzārōmandīh mādayān xrad ud gētīyīgkārīh pad ān ī xradīg abargīrišnīh ī humat hūxt huwaršt bēhilišnīh arawāgīh ī dušmat dušhūxt dušhuwaršt</p><p>54.0 
u =šān handāxtār gētīyīg xwadāy ī ohrmazd winnārāg ud ān ī abēzag dēn winnārāg ud rawāgēnāg , dādār ī weh ī abēzag stāyīdār ud druzōšīhestišnīh framūdār ud pad rawāgdahišnīh ī ān weh ud dēnīg mānsr rasišn ī ān weh ristāxēzēnišnīh ud frašegirdkirdārīh hamayārīh ud xwēšīg spās ud abar hammist gētī dām sālār ud nigāhdāštār ud rāyēnīdār ud meh ud abartar hēnd</p><p>55.0 
ōh =iz ān mehīh nē harw mardōm bē pad , pāšomān mardān ī ašōwān rāy guft -istēd kē =š andar nazdist ān =iz pāšom se ī hēnd bun mayān frazām ī dahišn</p><p>56.0 
ēk abēzag mard gayōmard kē =š fradom menišnīg stāyīdār būd</p><p>57.0 
ān ī yazdān wispān dahišn az bun ud āfurišn ī tā abdom frazāmišn ī gētīyīg dām az wehīhwarzišn ī ān ī ōy zahag āwādag abar andar dārišn ī čiyōn hōšang tahmuraϑ ǰam ud frēdōn čiyōn frēstagān ī dēn čiyōn zardušt ud ušēdar ud ušēdarmāh ud frašegirdkirdārān ī čiyōn , sōšāns rōšnčašm ud xwarčašm ud hamkārān rawāgdahišnīhā</p><p>58.0 
padīriftār ud yazdān pad ān ī mēnōy nērōg abēzagstāyišnīhā wirāst yaštār ud X X X X X druz az ān ī gētī kirbīhā gētīyīgkārīh agārēnīdār ud dēn ī abēzag , kē =š spurrwehīh ī spennāgmēnōy ud awehīh ī gannāmēnōy ōšpaydāgīh ud ānābišn ī druz ud pērōzīhfrazāmīh ī dādār ud akanāragrawišnīh ī dāmānīhā bawēd mahist , burdār</p><p>59.0 
ud pad =iz ān ī gayōmard wehīh kē ān ī zardušt zāyišn āfurīhist pad =iz ān ī sōšāns wehīh kē =š , zardušt zahag ast pad =iz harwisp humat ud hūxt huwaršt , rawāgīhist az dām ī pad dēn ēmēd dād ud ham spās ,</p><p>60.0 
ēk tankirdār frašegar sōšāns kē ān ī druzīhā dēwān stāyišnīh ud yazdān kōxšišnīh andar ahlomōγīh ud agdēnīh ī sardag sardag waxt X purrānābišnīhā az , gēhān ānāftār ud pad bowandagrawāgīh ī yazdānstāyišnīh ud spurrrawāgīh ī X ān abēzag dēn frašegirdfrazāmēnīdār ;</p><p>61.0 
ud pad ān ī pāšom kunišn ī anāhōgēnīd ī brādarōd abar xwaršēd ī arwandasp hammist rōšnān ud hamāg tār ud spōzišn frāšm ī rōšnēnišn ī gēhān tazišn ī rōzān šabān wēnīhad</p><p>62.0 
ham frazāmišn ī frašegird rāy andar dēn ī mazdēsnān guft ēstēd kū ēn meh rōšnīh ham mardān ī ašōwān paymōgīhēd</p><p>63.0 
, dudīgar ān ī pursīd kū mard ī ašō ō gētī pad čē kār rāy dād ēstēd</p><p>64.0 
u =š andar gētī pad čē ēwēnag abāyēd būd</p><p>65.0 
pāsox ēd kū dādār dām dād ō rawāggarīh ī =š kām</p><p>66.0 
u =mān abāyēd rawāgēnīd ān čē =š kām kū tā windam ān čē =mān kām ,</p><p>67.0 
čē ōy xwābar dādār tuwān ān čē =mān kām ud čand ōstīgāntar ēstam ōwōn čiyōn =iš kām arzānīg ī =m pad windišn ī ān čē =mān dāmag ēn dām abd bē ahāmtāg āfurrīd ēstād wēnābdāg</p><p>68.0 
az =iz ham abdāfurrišnīh paydāg kū āfurrāg dānāg kū =š āfurrišn pad čim u =š kām wehīh</p><p>69.0 
ka čimīgāfurrišnīh ī =š dām ud wehīh =iz ī =š kām ēwar ud az =iz spurrtuwānīgīh ī dādār rāy kām āfrīd paydāg pas wizīrīhist az xrad kū =š āfurrīd ud dām ō bowandagrawāgīh ī =š kām pad spurrēnīd tā wattarīh bawēd</p><p>70.0 
čē ka wattarīh ast wehīh ānābišn ī wattarīh bawēd</p><p>71.0 
čē ka , wattarīh nē spurrīg ud pas čimīg gōwīhēd kū =š dām dād ō xwēš kāmagrawāgīh ī az wattarīh ānāftagīhā wehīh spurrēnīd rāy hamgugāhīhist abāg ān ī pēšēnagān guft kū āfurrīhist , dām ō kāmišngarīh ī dādār</p><p>72.0 
ud ān ī dādār kāmišngarīh bāyīhist ō dō ī ast paristišnkunišn , kōxšišn</p><p>73.0 
čiyōn paristišn ān ī dādār ī xwābar kē dōst ō xwēš ud dām kōxšišn ān ī abāg druz kōxšīdār kē dušmen ō dahišn ī dādār</p><p>74.0 
ān wuzurg paristišn ud kōxšišn =iz ī abartom paymān ī xwēštan nazdīktom</p><p>75.0 
ud paymān ī ō āzādīh ī az dōst āfurrāg must ī az dušmen X kōxšīdār kadārizē margōmandān abarestišnayāftārān meh tuxšišn</p><p>76.0 
čē ka xwābarān spurrtom ud purrabdīhā passāxt ī dahišn ī xwadāy u =š aǰumbišn stī pad abarrasānīh ī X gannāmēnōy ǰumbišnīg None awēnišnīg mēnōy agumēzišn ī ō wēnābdāg stī None ud wēnišnīg nimūnag mēnōy ī waxšag ruwān andar gētī rawišnīg tan nēk xwadāy kird</p><p>77.0 
u =š gyān zīyēnāg ud frawahr ī dārāg ud wīr ī ayābāg ud ōš ī pāyāg ud xrad ī wizīnāg ud čihr ī xwadbizešk ud zōr ī rāyēnāg ud čašm az dīd ud gōš az āšnūd ud wēnīg az hambōyīd ud dahān az mizag dānistan ud kirb az pahrmāyišn ōšmārdan ud dil az menīd uzwān az guftan ud dast az warzīdan pāy az raftan ēd kē gyān frāxēnēd ēd waxšišnān pōyādan ēd kē tan paywast ud ēd kē frayādāg dārišn rawāg rāyēnīd</p><p>78.0 
ud xwēškārīh hammist ō tanabzārān ǰānkārīgīhā wirāyīhēd</p><p>79.0 
pad frārōndādīh ud humat ud hūxt huwaršt pāddāšn ān rōšngar ud hamēyīg ud nēkrawišnīh niwēyēnīd ud payrāst</p><p>80.0 
ān frēzwānīg abar windādār mardōmān rāst bowandagīh ī xwēš ud druyist wimand dāštan abartom xwadāyīh ī dādār nē framušt ud pad rawāggarīh ī =š kām ō ōy wispweh dōst abēzag stāyīdār ud abēzag ud spāsdār būd</p><p>81.0 
čiyōn dōstīh ī abēzag az ēwarmenišnīgīh None ī pad harw nēkīh az =iš būd ud ēč anāgīh az =iš nē būd stāyīdārīh abēzag az stāyišn None ī pad harw wehīh az =iš būd ud ēč wattarīh az =iš nē būd ud spāsdārīh ī abēzag az hamāg āzādīh az =iš būd ēč must az =iš nē būd wābarīgān wizīr ud ham abēzag dōstīh ud rāst ud stāyīdārīh ud čimīg spāsdārīh ōstīgānīhēd ud aǰudīhēd pad =iz , ān ī ka wahman pad menišn None srōš pad gōwišn None ud ard ud pad kunišn mehmān dārīhēd</p><p>82.0 
ōh =iz az mehmānīh ī wahman pad menišn az dil wehīhā ō rāst , šnāyišnīh nixwārišnīg ud az waranīgīhā xwaddōšagīh dūr dāštan srōš mehmānīh ī pad gōwišn az ān ī āgāh ī rāst guftār ān ī anāgāh az rāst ud dastwarān niyōšīdār būdan ard mehmānīh ī pad kunišn az ān ī wehīh dānīhēd rāyēnāg ān ī nē , dānēd pahrēzāg būdan paydāgīhēd</p><p>83.0 
ud ēd se wehīh ī ōšmurd parwastag andar dō rāh ī pēšēnīgān guft ī ast dānišnīg grift ud dānišnīg hištan ī =š abzār xrad ud frārōn tuxšāgīh</p><p>84.0 
u =š dastwar ān ī rāyēnīdārīh ān abāg dēn ī yazdān rāstīhā dāštan</p><p>85.0 
u =š bun abēzagmenišnīh ī rāstīhā pad wahmanīgīhā wehīh</p><p>86.0 
čiyōn pēšēnīgān dēnīgān dēnīgīhā guft kū kē ān ī wahmanīg wehīh pad menišn mehmān dārēd ēg =iš ān ī weh mēnōy rāh ī rāst nimāyēd</p><p>87.0 
pad rāh ī rāst kām ī dādār šnāsēd</p><p>88.0 
ud pad kāmišngarīh ī dādār waxšēd ud windēd kē nēkīh ī frašgirdīg ud ayābēd</p><p>89.0 
hangirdīgtar pāsox ēd kū mard ī ašō dām ast kē =š grift ān xwēškārīh ī aw =iš āfurrīhist</p><p>90.0 
u =š andar gētī pad nēfrēbīhist ī hāzāngar druz purrpās</p><p>91.0 
ud pad wizīdārīh az xrad ān ī dādār kām kē xwad šnāyēnīdār ud šnāxtār ud ān ī wehīh šnāxtag rawāgēnīdār ud az čē awiš aziš pahrēzīhīdār</p><p>92.0 
u =š ēdōn abāyēd būdan čiyōn =iš ān mehīh wehīh pad =iz mēnōy ōstīgāntar bawēd</p><p>93.0 
, sidīgar X pursišn ān pursēd kū mard ī ašō ēn mehīh čē čim rāy ast ,</p><p>94.0 
pāsox ēd kū mazdēsn kāmišngarīh ī dādār rāy</p><p>95.0 
čē tāšt agumān kū rāh ī ō kāmišngarīh ī dādār šnāyišn ī =š kām</p><p>96.0 
ud ān kāmšnāyišnīh pad xrad ī druyist druyist bawēd</p><p>97.0 
ān xrad kē =š kām ī mēnōyān yazdān abar šnāsēd nē waxt bē dēn ī rāst ī abēzag ī ast mēnōyān dānišn frahangān frahang ud awestādīhān awestādīh ud tōhmag ī wispdānišnān</p><p>98.0 
ud ān =iz ī abēzag dēn ī mazdēsnān rawāgīh pad mard ī ašō ī čiyōn =iš nimūd pad dēn kū man dād spitāmān zardušt mard ī ašō ī kirdxrad</p><p>99.0 
u =š be pāyam dast az dušhuwaršt</p><p>100.0 
u =š X hāzēnam tā ō ān ī pas ašō ī dānāg ī kirdxrad ,</p><p>101.0 
u =š hamōšmur dēn kē =š dād xwēšēnišn dahibed windišn ast ī wardēnišn kē hutāšīd frašegird</p><p>102.0 
čiyōn pad xrad dād ān ī ahlāyīh gēhān pad xrad ānābīhēd harw wattarīh ud pad xrad spūrrīgīhēd harw wehīh ud pahlom xrad dēn ī abēzag kē =š rawāgīh pad dēnburdārān ; ān āfurrīhist mehīh pāšomān mardān ī ašōwān kē andar waxt ān ī čiyōn nimūd abar gayōmard ud zardušt , sōšāns ,</p><p>103.0 
čahārom pursišn ān ī pursīd kū ēn zaxm ud tars ī =mān az āwāmpādixšāyān ud abārīg anāgīh ud āhōg ī wehdēn kārān hamē rasēd u =š dādestān čē ēwēnag bawēd</p><p>104.0 
u =mān pad mēnōyān wehdādestānīh ast ayāb nē</p><p>105.0 
pāsox ēd kū andar dēn ī mazdēsnān guft ēstēd kū rāhbandīh kē =š pad ahlāyīh bēš čiyōn =iš ēn wizārišn ast kū ān saxtīh ud andōh ud dušxwārag ī pad kirbag rawāgēnīd rāy rasēd nē pad saxtīh ud ranǰ ud dušxwārag ī was abāyēd hangārd</p><p>106.0 
ka nē pad andōh ud saxtīh abāyēd hangārd ēg =iš aziš paydāgīhēd kū =š pad ān pāddāšn ān and āsānīh rāmišn bē ō ruwān rasēd čiyōn nē kas az ān saxtīh ud dušxwārīh ī =š pad hāwand ān kirbag abar mad az ān čiyōn dēn weh ōstīgān dāšt menēd ud stāyēd</p><p>107.0 
ud dušxwārīh ī =mān ham weh dēn dāšt rāy az hamēstārān ī dēn abar rasēd mihr ī dēn rāy be gugārēm</p><p>108.0 
ud az dēn wardišnīg andar yazdān aburdšnōhr nē bawam</p><p>109.0 
ēg =imān hāwandīhā spās passazagīhā rasēd ud az yazdān ō ruwān šnāyišn ī urwāhm ud āsānīh ud xwārīh</p><p>110.0 
panǰom ān pursēd kū čē rāy wehān anāgīh wēš hamē rasēd kū ō wattarān</p><p>111.0 
, pāsox ēd kū nē harw hangām ud harw gāh nē harw wehān anāgīh wēš rasēd</p><p>112.0 
čē mēnōyīg wēš nēkīh ī wehān ēwar bē gētīyīg ud abērtar paydāgtar</p><p>113.0 
u =š čim was</p><p>114.0 
ēk ī hangirdīg ēn =iz kū dar ud wihān ī rasišn wēš</p><p>115.0 
čē rasišn ī anāgīh az dō dar abērtar az dēwān anāgīhbaxtārān ēk az wattarān , anāgīhkirdārān ēk</p><p>116.0 
ud agar ōh =iz ǰahišnīg wattarīh ud wattarān bēšēnd pas =iz amaragānīhā anāgīh ī ō wattarān az dēwān None ud ān ī ō wehān az dēwān az , wattarān =iz rasēd</p><p>117.0 
u =š pad ham rāh rasišn , ēwēnag bē gāh dō</p><p>118.0 
ēn =iz abērtar ēdōn čiyōn pēšēnīgān guft kū weh kār X ud ranǰ abērtar pad gētī u =šān mizd pāddāšn ēwarīgtar pad mēnōy</p><p>119.0 
ud wattarān āsānīh ud rāmišn pad gētī wēš u =šān dard , pādifrāh ī pad mēnōy garāntar</p><p>120.0 
ud ēn =iz ast kū , wehān tars ī az dard ud pādifrāh ī az dušox rāy āsānīh ud xwārīh ī pad gētī hilēnd tis =iz abārōnīh nē menēd ud gōwēd ud kunēd ud ēmēd ī ō ān āsānīh ud rāmišn ī pad wahišt rāy was ranǰ tars pad frārōnīhwarzīdārīh ī pad menišn gōwišn kunišn kāmagīhā ō grīw padīrēnd</p><p>121.0 
wattarān ruzdīh ī pad rāmišn ī zamānīg rāy ān =iz rāmišn ī abārōnīhā ī =š padisārīg dušox ast ēg =iš xwēštan zamānīgīhā , padiš rāmēnēnd</p><p>122.0 
ud waranīgīhā ud xwaddōšagīh rāy ān =iz kār X kē =š rāh ī ō wahišt padiš , šāyēd būd xwēštan pad =iš nē ranǰēnd</p><p>123.0 
ud pad ēd rāh andar gētī wattarān āsānīh ud rāmišn frāy ud wehān andōh ud bēš ud zarīg ud anāgīh wēš būd dīdārag paydāg čim</p><p>124.0 
, šašom pursišn , ān ī pursīd kū amāh mardōm bē ō gētī čē rāy dād ēstēd</p><p>125.0 
u =mān andar čē abāyēd kirdan</p><p>126.0 
pāsox ēd kū pad =iz pāyišn ī ham pursišn nibišt kū dām āfurrīhist be rāstīh ud kāmišngarīh ī dādār ud purrwehīhā winnārdan ī ān ī akanārag ud nēkrawišnīh ī dāmān kē =š bīm ud bēš čiyōn ast frašegird abrādarōd</p><p>127.0 
ud ān ī winnārišn bawēd az spurrpādixšā ī dādār apādixšā druz</p><p>128.0 
čiyōn =iš guft pad dēn kū andar ān zamān spurrpādixšā bawam man kē , ohrmazd ham nē pad tis =iz pādixšā bawēd gannāmēnōy</p><p>129.0 
ud abar =iz nēkrawišnīh ī dāmdahišnīh ōšmurd kū nēk man ka =m ēdōn dām dād ud čiyōn man kadārizē kāmag</p><p>130.0 
ō man xwadāyīh dahēnd ud xwadāyīh čāšēnd ka ō kāmišngarīh ī pad =iz mehēnišn ī =š xwadāyīh dād ēstam</p><p>131.0 
u =mān andar gētī ēdōn abāyēd būdan čiyōn =mān rāst bowandagīh xwēš abartom xwadāyīh ī dādār drustwimandtar dāšt bawēd</p><p>132.0 
rāh ī ō ān rāst bowandagīh pad xrad dānīhēd pad rāstīh wābarīhēd pad wehīh sūdīhēd</p><p>133.0 
u =š widarg ī awi =š abērtar ud weh mēnōy rāstīhā pad menišn gāh kirdan dānišnīgīhā grift dānišnīgīhā hišt</p><p>134.0 
čiyōn pad dēn gōwīhēd kū ohrmazd bē ō zardušt guft kū wahman pad axw ī tō abēzag abāgenā kū =š mehmān be kunē</p><p>135.0 
čē ka wahman pad axw ī tō abēzag abāgēnē kū =š mehmān be kunē ēdōn dō rāh X be dānā kē hurawišn ud kē =iz dušrawišn</p><p>136.0 
, haftom pursišn ān pursēd kū ka mard =ēw widerān , bawēd pas az widerānbūdan ī ōy ī kirbag ī kas ōy rāy kunēd kē az gētī bē šud ēstēd ud pad šab ī sidīgar andar bām =ē bē ō X X tarāzūg šawēd ēg =iš čiyōn awiš šawēd</p><p>137.0 
frayādēd ēdōn čiyōn mehīh pad dast ī xwēš kird ēstēd ayāb anī ēwēnag None</p><p>138.0 
pāsox ēd ka kas ōy bēwidordag , rāy pas az bēwiderišnīh kirbag kunēnd ud agar ōy ī bēwidardag andar zīndagīh =ēw ān kirbag nē framūd u =š nē X andarzēnīd ud nē bunkirdār , u =š nē =z pad dād būd ēg =iš bē ō tarāzūg nē šawēd ud nē rasēd</p><p>139.0 
pad =iz hangām rawāgīhistan ; rāy ka ān kirbag nē frayādēd ud nē , xwēšīhēd čē ān ī pad dād ī az kas , xwēšīhēd pad padīrišn ī az kas xwēšīhēd ka =š nē pad dād ēg =iš nē padīrift bawēd</p><p>140.0 
agar ān kirbag ōy widordag nē framūd u =š nē =z wāhmān andarzēnīd bē =š pad dād hamdādestān būd ān ī andar zīndagīh kunīhād ēg =iš pad sidōš bē ō abzōn ī gāh rasēd</p><p>141.0 
ān pas az widordagīh kunīhēd nē pad āmār ī sidōš ud tarāzūg bē pad hangām ī kirbag rawāgīhēd bē ō rāmišn ī ruwān rasēd</p><p>142.0 
ud agar ān kirbag ōy ī widordag andar zīndagīh ī xwēš ud framūd ayāb =iš andarzēnīd ayāb bunkirdār ud wihān ī ruwānwarzīdārīh būd ka pas az bēwiderišnīh rawāgīhēd ēg =iš bē ō rāmēnīdārīh ī =š ruwān rasēd</p><p>143.0 
čē bun spās ud framūdār ud xwēšīgkirbagīh ēwar</p><p>144.0 
čēgāmizē kirbag ī rawāgīhēd andar ān āmārgarān rōšnīhā abāg ōy ī kirdār hamkirbag</p><p>145.0 
u =š pad āmār ī ruwān kirbag abāg ōy kē kird hāwand</p><p>146.0 
bē ān kē =š kirbag pad dast ī xwēš kird az ān kē =š framūd ruwān hučihrtar ud amāwandtar</p><p>147.0 
u =š hangōšīdag ōwōn čiyōn X X ka mard =ēw wastarg =ēw dast ī hučihr ud abāyišnīg xwēš ud pad tan dārēd any mard =ēw wastarg =ēw dast ī pad ham ēwēnag xwēš pad X ganǰ dārēd hučihrtar bāmīg abāyišnīgtar , bawēd</p><p>148.0 
, haštom pursišn , ān ī pursīd , kū ān ī =š az xwāstag , xwad bē ō kas framūd kū =m pad ruwān uzēnag kunēd tā ān ī kas X ōy rāy kunēd az ān xwāstag ranǰkird ī xwēš ēk az did ǰuttar ast ayāb nē</p><p>149.0 
pāsox ēd kū ēk az did ǰuttar</p><p>150.0 
čē ān ī az xwāstag ī xwēš framāyēd mādagwartar kū ān ī kas bē az framāyišn ī ōy ōy rāy kunēnd X X X X X X X X X X X X X X X X X X</p><p>151.0 
ud andar ēkānag ī kirbag ān mādagwartar ī xwad ud pad xwēš ranǰ warzēd pas az ān az xwēš =iz pad xwēš , framāyišn rawāgēnēd ī pas az xwēš rāy andarzēnēd framāyēd bē ō rawāgīh rasēd ud pastar ān ī kas ōy rāy kunēnd</p><p>152.0 
čiyōn =iš ēdōn X xwēš ān ī =š pad dād</p><p>153.0 
ka kas ōy rāy andar =uš , zīndagīh rāyēnēd ēg =iš gāh abzāyēd ruwān bōzīhēd</p><p>154.0 
ka ud pas az ōy rāy rāyēnēd ēg =iš rāmišn bē ō ruwān rasēd</p><p>155.0 
ka pad ān kirbag nē hamdādestān , u =š nē pad dād ka =z kas ōy rāy kunēnd ēg =iš bē ō xwēšīh nē rasēd</p><p>156.0 
, nohom pursišn , ān ī pursīd kū =š wēš ī kirbag az ān ī ka kirbag kird , ēstēd tā ān ī ka zīndag čand abzāyēd</p><p>157.0 
, , pāsox ēd kū az ān ī ka X kirbag bē ō rawāgīh rasēd waxš andar ō abzāyišn ēstēd</p><p>158.0 
ud tā ka zīndag bē ka =š ān kirbag aziš apparīhēd tā waxš ī waxš abāz nē ēstēd ēdōn waxšēd čiyōn frazend andar aškamb ī mādarān abzāyīd bawēd</p><p>159.0 
dahom , pursišn ān ī pursīd kū waxš ī abzāyēd pad šab ī tasom ēdōn frayādišnīg bawēd , čiyōn bun kirbag pad , xwadīh ayāb ǰuttar bawēd</p><p>160.0 
, pāsox ēd kū ǰuttar</p><p>161.0 
čē bun kirbag padīrag wināh bē ēstēd ud waxš kirbag padīrag ī waxš ī wināh bē ēstēd ,</p><p>162.0 
yāzdahom pursišn ān pursēd kū waxš ī kirbag wināh ēdōn kanēd čiyōn ān kirbag ī bun ayāb nē</p><p>163.0 
pāsox ēd kū bē ōh kanēd hā čiyōn ān kirbag rasēd ī wināhwizārišnīh rāy pad tōzišn ī wināh , rāy kunīhēd ān wināh kanēd ī andar dēn nāmčištīg guft ēstēd</p><p>164.0 
ēg =iš abārīg kirbag gāh ruwān paydāg X būdan rāy abāg wināh ī pad bun ēstēd ō āmār gīrīhēd</p><p>165.0 
pad kirbag ud waxš ī kirbag ruwān pāddāšn tā</p><p>166.0 
ud ān , kirbag tā wināhwizārišnīgīh kunēd</p><p>167.0 
ud wināh kand , rāy guft ēstēd bun kirbag tā ud bunwināhīh ud waxš ī kirbag ud waxš ī wināh kanēd</p><p>168.0 
dwāzdahom pursišn ān , pursēd kū pad šab ī tasom wināh pad kirbag bē hangārēnd ud az bun šawēd ayāb =iš wināh ī =š ǰast pādifrāh kunēnd ud kirbag ī =š kird mizd ud pāddāšn dahēnd</p><p>169.0 
pāsox ēd kū šab ī sidīgar kū šab sidīgar andar bāmag āmārkird guft ēstēd ud abar wināh ī =š wizārd kirbag ī =š appār ō āmār nē niyāz</p><p>170.0 
čē āmār abar kirbag bawēd ī =š xwēš</p><p>171.0 
ēd xwēšīhēd ud abar wināh ī =š pad bun ēstēd</p><p>172.0 
ēd čē =š bun ǰud ēstēd u =š pad =iš āstird ēstēd pad =iš tarāzēnd</p><p>173.0 
ud wēšīh ud kamīh ī kirbag wināh čiyōn bawēd sanǰēnd ǰānōmandān pad rāst tarāzūg ī ačafsišn</p><p>174.0 
ōy ī frārōndād ī wēš kirbag ka =š ǰast wināh zamānīg pādifrāh widārēd ud pad kirbag ǰāwēdān šnāyišnōmand bawēd</p><p>175.0 
ud ōy ī abārōndād ī X wēš wināh ī kirdagkirbag pad ān kirbag zamānīg rāmišn rasēd pad wināh ī =š ast tā be ristāxēz , pādifrāhōmand bawēd</p><p>176.0 
sēzdahom pursišn ān ī pursīd āmār ī pad ruwān pad wināh ud kirbag kē kunēnd u =š kūgyāg abar kunēnd</p><p>177.0 
ka =šān , pādifrāh kird ēg =išān gyāg kū bawēd</p><p>178.0 
pāsox ēd kū āmār ī abar kunišngarān pad kirbag wināh tā kunišngar zīndag bawēd harw rōz se bār wahman amahraspand kunēd čiyōn =iš menišn ud gōwišn ud kunišn ī harwist ox ī astōmand āmārēnīdan andar xwēškārīh ast</p><p>179.0 
ud abar wināh ī hamēmālān ī ō mihrōdruǰān gīrīhēd gētīyīh =iz abar tan nāf ud āwādag ī mihrōdruǰān madan guft ēstēd</p><p>180.0 
pad čandīh ud pad =iz wēš kūgyāgīh kayzamānīh āmārgar mihr</p><p>181.0 
pad sidōš abar paymān ī kirbag wināh sāmān ī ahlawīh ud druwandīh srōšahlī rašn</p><p>182.0 
rist pad tan ī pasēn pad spurrīgīh ī harw āmār āmārēnēd xwad dādār ohrmazd kē =š ān =iz ī sidōš hammis āmār ud hamāg menišn ud gōwišn ud X kunišn ī dāmān āškārag andar ān ī ōy harwistāgāh , xrad</p><p>183.0 
pādifrāh ī pad ruwān ī wināhgārān az ān mēnōy wināh ī =š kird hambandīhist rasēd az ān bazagkunišnīh warzīd ud parward</p><p>184.0 
ān pādifrāh fradom pad zamīg ud pas pad dušox abdom pad passāxt ī tan ī pasēn abar ruwān ī wināhōmandān ud druwandān rasēd</p><p>185.0 
ka pādifrāh pad sidōš widārd bawēd ān ī ahlawān ruwān ō wahišt pāšom axwān ān druwandān ruwān ō dušox ud wattom axwān rasēd</p><p>186.0 
ka =šān pādifrāh ī frašegird widārd bawēnd pad passāxt yōǰdāsr az harw wināh rasānd bē ō hamēyīgīhārawišnīh ud nēkrawišnīh pāšomrawišnīh ī ān ī pāšom axwān apetyārag</p><p>187.0 
čahārdahom pursišn , ān ī pursīd kū kand ī gyān darrēnišn ī sag ud way pad nasāy bawēd</p><p>188.0 
ud az wināh ōgārēnd wināh az bun bē šawēd ayāb nē ,</p><p>189.0 
pāsox ēd kū wināhkāhišnīh ud kirbagabzāyišnīh az humat hūxt huwaršt az =iz ān saxtīh ud dušxwārīh bawēd ī dēn ruwān warzīd rāy abar rasēd</p><p>190.0 
pad stūrīh ī andar saxtīh ud āstawānīh ī dēn ud pānag ī ruwān ōstīgān dārēnd</p><p>191.0 
ān anāgīh ī ka kirbakkar ī ēd ka bozakkar ud ka tuxšēd ēd ī ka nē tuxšēd ēd ka hunsend ud ēd ī ka nē hunsend ud pas akām</p><p>192.0 
u =š ēč wihān ī kirbagīh abāg nēst čiyōn akām rasēd</p><p>193.0 
spās ud mizd rāy ēwar kandan ī gyān abar ahlawān ud druwandān ēwtom bawēd</p><p>194.0 
harw kas mizd stad , ēstēd ān mizd zīndagīh ī tā widord hangām</p><p>195.0 
bē darrēnišn ī sag ud way nē abar harw kas ud harw tan bawēd ǰuttar kirdan šāyēd</p><p>196.0 
kē šnāxt ī kirbag az xūb pahrēxtan ī nasāy ud zūd wardīhistan ī ān rēmanīh ud kāmag ī abar wināhwizārišnīh rāy widord kirdan , bē ō kōf X ud gyāg ī ēwēnagīhā barēnd andarzēnāg hamdādestān kū =š az dādīhā gyāgīh sag ud murw darrēnēnd</p><p>197.0 
az ān čiyōn ān tars ud dēnframānīh ud rawāgkāmagīh rāy tuxšāgīhā ō grīw ī xwēš padīrift ēstēd ī pad =iš xwēšag pāddāšn</p><p>198.0 
u =š pad ān rāh rasēd ō wināhnirfsišn ō ruwānšnāyišn</p><p>199.0 
pānzdahom pursišn ān ī pursīd kū ka =š sag ud way darrēnd ruwān dānēd u =š dušxwārīhā bawēd ayāb čiyōn bawēd</p><p>200.0 
pāsox ē kū tan ī mardōmān az darrišn ud darrēnišn dard ōwōn mārēd kū ka ruwān hamkadag ī tan ,</p><p>201.0 
ēg =š ruwān kē xwaš ud axwaš dānēd abāg gyān zīyēnāg ud bōy ī sōhēnāg abārīgān gyānabzārān az tan šawēd tan , akār ud aǰumbāg ud amārišn ēč dard frazāmiz nē mārēd ud nē sōyīhēd</p><p>202.0 
ud ruwān abāg gyān az tan bērōn u =š , darrēnišn ud awiš nē abyōxtag bē pad ān ī mēnōyīg , sōhišn wēnēd dānēd ,</p><p>203.0 
ān ī druwand ka =šān wēnēd kū abdpassāxt tan ī =š paymōg būd wišōbīhēd ud ān xōg ī =š dagr abāg būd ud ēd =iz rāy , kū čē =m andar tanōmandīh ud gētīrawišnīh X wināh nē wizārd ud ahlāyīh nē hambārd pad =iz handēšišn ī abar ēd kū =m pad wēš būdan ī =m abāg ēn tan , wināh wizārdan ruwān bōxtan šāyist hā ud nūn az harw kas ud rāmišn ī gētī ī meh ēmēd ī mēnōy ǰudāg ham ud ō škeft āmār ud garāntar bīm windist ēstam ēg =iš abāz ō tanōmandīh ārzōgīhēd</p><p>204.0 
u =š darrēnišn ōwōn garān bawēd ān tan , rāy čiyōn abzārxānag ī bēdom ud nišān wastarg ī andartom abāg zay ud zēnabzār handēmānīhā agārīhēd ud wišōbīhēd</p><p>205.0 
ud ōy =iz ī ahlaw abāg wuzurg urwāhm ī az ēwarz ī ō pāšom axwān pas =iz , xōg ī =š abāg tan būd wuzurg frayādišnīg ahlāyīh ī =š hamē abāg tan hambārd rāy abar hutāšīd , tan ī abdpassāxt sahmgenīhā wišōbīhēd</p><p>206.0 
ud X čimīgīhā ka =š abaxšišn pad =iš bawēd</p></text></document>